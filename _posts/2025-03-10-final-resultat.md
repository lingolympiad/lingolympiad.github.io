---
layout: post
title: "Resultat från finalen"
---

Under helgen 7–9 mars samlades Lingolympiadens 24 finalister för att tävla om att få representera Sverige på IOL i Taiwan i sommar.

Under finalen, som i år var en dag längre än tidigare år, har finalisterna, utöver att skriva den individuella finaltävlingen på lördagen, deltagit i olika aktiviteter, inklusive lingvistiska kluringar, par- och lag-problemlösning, lingvistiska föreläsningar, och även testat att skapa ett eget lingvistikproblem. Den individuella tävlingen var väldigt utmanande, och vi är imponerade av finalisternas utmärkta prestationer. Finaluppgifterna går att hitta [här](/ovning).

Den som lyckades allra bäst i finalen och därmed vann Lingolympiaden 2025 är **Elvin Runeson** från Katedralskolan i Uppsala.

Följande finalister har kvalificerat sig till IOL 2025:
- Casper De Ranter, Lars-Erik Larsson-gymnasiet
- Elvin Runeson, Katedralskolan Uppsala
- Max Bylund, Hvitfeldtska gymnasiet
- William Eriksson, Vattenfallgymnasiet