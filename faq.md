---
layout: default
title: Vanliga frågor om Lingolympiaden
permalink: /faq/
---

Lingolympiaden är en tävling i lingvistik och logik för gymnasieelever från hela Sverige. Tävlingen hålls en gång varje år och består av två omgångar: en öppen kvaltävling, och en final för de som fick bäst resultat i kvalet. Den fungerar dessutom som uttagning till den internationella lingvistikolympiaden, IOL.

## Om lingvistikproblem

### Vad är ett lingvistikproblem?
Uppgifterna i Lingolympiaden går oftast ut på att ta reda på de underliggande strukturerna i något eller några av världens över 7000 språk. Trots detta krävs inga särskilda förkunskaper för att lösa ens de svåraste uppgifterna: all information som behövs för en fullständig lösning finns redan i uppgiften, och resten är upp till lösarens logiska problemlösningsförmåga. Uppgifterna baseras på verklig språkdata, och knyter ofta an till lingvistiska aspekter som är utmärkande eller rentav unika för uppgiftsspråket.

Vill du prova att lösa ett lingvistikproblem? Kolla i vårt [övningsuppgiftsarkiv](/ovning/)! Där kan du hitta uppgifter i alla möjliga svårighetsgrader, inklusive fullständiga problemset från tidigare Lingolympiader.

### Vem skapar uppgifterna i Lingolympiaden?
Lingolympiadens problemset skapas av volontärer i Föreningen Lingolympiadens problemgrupp - ofta tidigare deltagare i Lingolympiaden. Längst ned i varje Lingolympiadproblem står namn på problemets författare. Innan problemen används i tävlingen testas de ordentligt av problemgruppens medlemmar.

Vill du veta mer om hur man skapar lingvistikproblem, eller vara med och skapa Lingolympiadens problemset? [**Bli medlem i Föreningen Lingolympiaden**](https://ebas.ungvetenskapssport.se/blimedlem/lingolympiaden) om du inte redan är det, och hör av dig till arrangörsgruppen ([lingo@lingolympiad.org](mailto:lingo@lingolympiad.org))!

## Om Lingolympiadens kvaltävling

### Hur går kvaltävlingen till?
Kvaltävlingen är ett tre timmars skriftligt prov, som består av ett antal lingvistikproblem av varierande svårighetsgrad. Provet skrivs individuellt och helt utan externa hjälpmedel. Tävlingen hålls och organiseras av intresserade lärare på invididuella gymnasieskolor, men rättas centralt av Lingolympiadens arrangörsgrupp. För elever i skolor där tävlingen inte organiseras går det även att skriva tävlingen på Stockholms universitet. Det är alltid gratis att delta i Lingolympiaden!

*När hålls kvaltävlingen?* Lingolympiadens kvaltävling hålls i november varje år.

*Hur anmäler jag mig/min skola?* När anmälan är öppen kan du hitta mer information på [förstasidan](/index/). Kontakta oss gärna på [lingo@lingolympiad.org](mailto:lingo@lingolympiad.org) om du har frågor kring anmälan.

### Hur vet jag om Lingolympiaden hålls på min skola?
Fråga din mentor eller annan lärare om vem som håller i Lingolympiaden på din skola. Om det inte är någon som ansvarar för tävlingen på din skola, be någon av dina lärare anmäla skolan eller ta kontakt med Lingolympiadens arrangörsgrupp på [lingo@lingolympiad.org](mailto:lingo@lingolympiad.org) för mer information.

### Kan man tävla på andra språk?
På senare tid har vi fått frågor om att tävla på andra språk än svenska. Det är tyvärr inte så enkelt, vi har skapat problemen för tävlingen på svenska och majoriteten av dom som tävlar har svenska som modersmål. Vi kan diskutera kompromisser, t.ex. om elever kan läsa frågorna på svenska men skriver lösningarna på ett annat språk eller ha med sig en tvåspråkig ordbok. Kontakta oss i god tid (mer än två veckor före tävlingen) på lingo@lingolympiad.org så försöker vi lösa situationen.

### Can I compete in English?
As this is the Swedish linguistic olympiad, the problem set is created in Swedish. The majority of the contestants are native Swedish speakers and we do not create thorough translations into English or other languages. It may be possible to find a compromise -- for example, a student could hand in the solutions in another language but read the problems in Swedish with a dictionary. Contact us well before the contest (two weeks before at least) and we'll see what we can do.
